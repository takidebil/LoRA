Rozdział 8
- Zderzenie światów | (trzeci gracz)


Było sobotnie popołudnie. Marcin dopinał ostatnie rzeczy przed jutrzejszym spotkaniem z rodziną. Miłosz krzątał się po kuchni, nucąc coś pod nosem. I wtedyzadzwonił telefon.


- "Halo?"
- "Miłosz? Tu Aleks. Wpadłem do miasta na kilka dni, pamiętasz mnie jeszcze?"
- "Aleks?! Kurwa, no pewnie. Dawno cię nie było! Wpadnij na kolację! Mieszkam teraz z moim chłopakiem, poznacie się."


Marcin usłyszał ton głosu Miłosza - radosny, swobodny, inny niż zwykle. Coś mu ścisnęło żołądek.

Wieczorem Aleks przyszedł. Wysoki, zadbany, uśmiechnięty. Miał na sobie ciemną koszulę, trochę artystyczny vibe. Od razu przywitał Marcina jak starego kumpla.


- "Miłosz opowiadał mi o tobie. Mówił, że jesteś jego największą zmienną logiczną." - zażartował.


Miłosz zaśmiał się głośno. Marcin - tylko się uśmiechnął. Coś w sposobie, w jaki Aleks patrzył na Miłosza... drażniło.

Przez cały wieczór Aleks i Miłosz wspominali stare czasy - jak uczyli się razem programować, jak spali w jednym pokoju na hackathonach. Śmiech, spojrzenia, żarty z podtekstem.

Marcin czuł się jak trzeci w ich historii. Jakby ktoś inny nagle miał do Miłosza kod źródłowy, którego on sam nie znał.

Późnym wieczorem, gdy Aleks wyszedł, zapadła cisza.


- "Fajny chłopak, co?" - rzucił Miłosz.
- "Mhm." - Marcin tylko spojrzał w bok.

- "Co jest?"
- "Nic. Po prostu... wygląda na kogoś, kto dobrze cię zna."
- "Bo zna. Ale to było kiedyś. Ty jesteś teraz."


Marcin skinął głową. Ale coś w jego sercu już się rozregulowało. Nie przez Aleksa - ale przez siebie. Przez swoje lęki.